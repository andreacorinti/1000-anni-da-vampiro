---
title: Il Manicomio
date: 1800-01-01
draft: false
---

☒ _Tiro: 8 (D10 = 10 D6 = 2)_

## Tavola 43, spunto 1

> Hai modi arcaici nonostante i tuoi sforzi di passare inosservato. Crea una risorsa adeguata basata su un'Abilità spuntata.

"Immaginavo che prima o poi saresti finito in un manicomio, ma non che ne comprassi uno"

Trovo sempre più insopportabile la supponenza di Sara.

Forse perché la invidio: avendo poco più di un secolo, ha saputo addattarsi agli ultimi stravolgimenti molto meglio di quanto abbia saputo fare io.

Probabilmente è stato così anche per Eleonora. Non ho sue notizie da troppi anni, e comincio a pensare che la morte ultima possa averla finalmente trovata.

"Hai intenzione di ignorarmi? Dopo tutta la fatica che ho fatto per trovarti?" Sara mi mette le braccia attorno al collo in un gesto di falso affetto, forse legato a qualche strano tipo di lussuria che ancora la anima.

"Sono vecchio, Sara." le dico brontolando "Lo sono da tempo, ma solo negli ultimi cinquant'anni mi sono reso conto di quanto io sia lontano da questa realtà."

Si alza sbuffando, guardandomi torva mentre mette mano sui fianchi. "Allora vieni con me!" parla un buon italiano, migliore di quanto non sia mai stato il mio spagnolo "Torna con me in America, Paolo. L'Europa non ti fa bene, troppi ricordi e troppe storie ti legano a questi posti ed è ovvio che tendi a subirne i cambiamenti in modo peggiore."

Non ha tutti i torti.

Ho dimenticato molte cose, eppure a volte ho la sensazione che le mie vecchie terre si ricordino di me.

"In America nessuno farà caso a te. Un eccentrico europeo dai modi antiquati? Capirai! Sarai in ottima compagnia." 
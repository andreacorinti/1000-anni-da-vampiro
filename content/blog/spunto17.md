---
title: La Rivoluzione
date: 1793-07-14
draft: false
---

☒ _Tiro: 0 (D10 = 6 D6 = 6)_

## Tavola 30, spunto 3

> Reinventi te stesso e il modo in cui ti relazioni con il mondo. Togli una spunta a un'Abilità.

Sono passati quattro anni dalla Rivoluzione, e non ho ancora avuto notizie di Eleonora. 

Confesso di essere un po' preoccupato per lei. Credo sia la prima volta che provo un simile sentimento nei suoi confronti.

D'altronde, ciò che è accaduto solo due mesi fa è senza precedenti, un cataclisma epocale che a confronto fa impallidire il viaggio di Colombo e le trasformazioni derivate dalla scoperta delle Americhe...credo che la Rivoluzione sia stata il corrispettivo sociale della polvere da sparo.

Eleonora ha vissuto gli anni della _Jacquerie_, ma spero si sia resa conto che i giacobini sono fatti di tutt'altra pasta.

Per quanto mi riguarda, l'essermi reinventato borghese e allontanato dalla nobilità da oramai qualche decennio mi ha scampato parecchie grane.
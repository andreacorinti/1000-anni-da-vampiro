---
title: Un secolo
date: 1276-06-10
draft: true
---

☒ _Tiro: 7 (D10 = 9 D6 = 2)_

## Tavola 13, spunto 1

> Generazioni della stessa famiglia ti servono. Questa linea inizia da un qualsiasi Mortale vivente, o dai discendenti di un Mortale deceduto. Quali bizzarri rituali sono legati alla loro servitù? Perdi una Risorsa e crea la nuova Risorsa "Stirpe di Servitori"

"Quanto tempo, _figliolo_"

si è presentata al mio cospetto con queste semplici parole, e per la prima volta dopo troppi decenni ho sentito il gelido respiro della morte su di me.

La voce di Eleonora, che ora si fa chiamare Lenore d'Évreux.

![Eleonora](/img/eleonora.jpeg)

Non saprei numerare le volte che ho sentito quella voce nell'ultimo secolo.

"Perché? Perché sei tornata da me solo _ora_?" le ho urlato in faccia, lanciandole ai piedi un calice colmo di sangue.

Lei mi ha sorriso indifferente, del tutto consapevole dell'ascendente che ha su di me. 

L'unico essere che probabilmente ne ancora, in effetti. 

Durante gli ultimi cento anni, ho spesso ceduto alla follia. Quando ho visto Isabella invecchiare, quando Berengario ha plagiato Giovanni e i suoi figli con le sue assurde stregonerie, quando ho realizzato i massacri che i miei stessi nipoti compivano per offrirmi osceni tributi di sangue...

"Smettila d'indugiare nel passato, Gregorio" mi redarguisce, gelida e potente come e più di quanto ricordassi "quanto alla tua domanda, per due motivi. Per prima di cosa, per vedere quanto il frutto che ho seminato è diventato maturo..." mi sorride in modo lascivo "e, in secondo luogo, per l'acquisto dei tuoi vecchi terreni sul Laghetto. Chiamami romantica, ma negli investimenti mi faccio guidare da un certo sentimentalismo"

Loterio, che si occupa della gestione della famiglia, me ne aveva parlato: un francese ha deciso di comprare le nostre vecchie terre ad Alserio.


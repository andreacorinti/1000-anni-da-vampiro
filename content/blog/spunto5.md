---
title: Verso Genova
date: 1291-09-17
draft: false
---

☒ _Tiro: 2 (D10 = 4 D6 = 2)_

## Tavola 18, spunto 1

> Ti sei nutrito troppo a lungo nello stesso luogo, distruggendo una comunità o un gruppo sociale. Chi erano? Come è morto l'ultimo di loro? Ottieni una Risorsa recuperata dai loro resti, perdi una Risorsa.

Loterio è morto, e con lui la pace raggiunta a Lomazzo presto svanirà. 

I miei servi mi hanno avvertito in tempo: il vescovo Giovanni sta per rientrare trionfalmente a Como. 

È la fine, suppongo.

Negli ultimi anni mi sono reso conto che, sin da quando Berengario li ha incatenati a me attraverso la magia del sangue, i Rusca hanno prosperato solo in apparenza.

Sono una presenza parassitaria per loro e, senza la guida di Loterio, destinati alla fine.

Ho deciso di mantenere solo alcuni di loro, abbandonando il mio Castello e Como per mettermi in viaggio: per mia fortuna, ero pronto a una simile eventualità e ho acquistato un Palazzo nella Repubblica di Genova.